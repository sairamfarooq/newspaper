<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
   <link rel="stylesheet" href="news.css">
   
</head>
<body>
    
    <div class="Div">

    <div id="header">کھیل</div>

    <div id="content">


    <div id="left-block">
       
        <a class="top-right" href="article2.html"> 1. ب﻿نگلہ دیش کی انڈیا کے خلاف سات سال بعد فتح: ’کرکٹ کی بلین ڈالر مارکیٹ بنگلہ دیش سے ہار گئی.</a>
        <a href="article2.html"><img src="imgs/article2-image.jpg.webp" alt="cricket">
  
        <a class="bottom-right" href="article3.html"> 2.برطانوی سفیر کا ’پنڈی بوائے‘ روپ: ’انگریز کو اُردو بولتے تو سُنا تھا لیکن پوٹھوہاری بولتے پہلی بار دیکھا‘</a>
        <a href="article3.html"><img src="imgs/article3-image.jpg.webp" alt="cricket">




    </div>

    <div id="right-block">

    <br>
    <h2>سٹوکس کو سٹوکس ہی ہرا سکتا ہے :</h2>
    <h3>سمیع چوہدری کا کالم</h3> 
    <h4>Dec 11, 2023</h4>
    <br>  

    <p> راولپنڈی کی اس خنک شام جب ڈھلتے سورج کے سائے طویل ہونے لگے، پاکستانی ڈریسنگ روم میں جذبات سرد پڑنے لگے اور ارمان آہوں میں بدلتے گئے۔ جس سحر کی امید لئے بابر اعظم پانچ روز پہلے اس میدان میں اترے تھے، یہ وہ سحر نہیں تھی۔</p>

    <p>رجعت پسندانہ ٹیم سلیکشن کے ساتھ شروع ہونے والے اس سفر میں بابر اعظم کی قائدانہ غلطیوں نے المیے کو دوچند کیا اور پھر پہلے دو روز کی اوسط فیلڈنگ و بولنگ نے سونے پہ سہاگے کا کام کیا۔ پاکستان کی ایسی پچز پہ تین میچز کی ٹیسٹ سیریز میں اگر پہلے ہی میچ سے مہمان ٹیم یوں برتری لے جائے تو بہت سے سوال پردۂ فکر پہ دستک دینے لگتے ہیں۔</p>

    <img src="imgs/article1-image.jpg.webp">

    <p> اور اگر تھنک ٹینک بھی اپنی سوچ میں حد سے زیادہ بنیاد پرست واقع ہوا ہو تو سوال اور مسائل فطری طور پہ بڑھوتری کو گامزن ہو جاتے ہیں۔ جہاں یہ اصرار مسلسل برقرار رہے کہ دنیا کی دنیا جانے، ہم اپنی سی ہی کرکٹ کھیلیں گے، وہاں ٹیسٹ کرکٹ کی جدید حرکیات کیا بیچیں گی؟</p>
    
    <p> .مگر پاکستان نے یہاں جو کرکٹ کھیلی، وہ بجائے خود مخمصے کا شکار تھی۔ واہموں میں الجھی بیٹنگ لائن کے سامنے کوئی واضح حکمتِ عملی نہیں تھی کہ اس میچ میں کیا پیش رفت کریں اور کیونکر کریں۔ ایک عجیب سا خوف ذہنوں پہ طاری تھا جو کسی کو بھی یہ سُجھانے کی ہمت نہیں دے رہا تھا کہ ہدف کے پیچھے بھاگنا ہے یا اوائل سے ہی ہتھیار ڈال دینا ہیں</p>
    
    <p>اگر پاکستان صبح کے سیشن میں پہلا گھنٹہ اپنی بے جا مدافعانہ حکمتِ عملی کی نذر نہ کرتا تو بعید نہیں تھا کہ سارا دباؤ واپس انگلش کیمپ کو پلٹ جاتا اور سٹوکس اپنی ڈکلئیریشن کے فیصلے پہ سٹپٹانے لگتے۔ مگر پاکستان کے محتاط قدموں نے انگلش بولرز کے حوصلے جواں کر دئیے۔</p>
    
    <p>پچھلے کچھ عرصہ میں اگر مختلف ٹیموں کے ٹیسٹ کرکٹ میں رن ریٹ کا تقابل کیا جائے تو انگلش ٹیم سرِ فہرست نظر آتی ہے جبکہ پاکستانی ٹیم اس جدول کے عین آخری خانے میں دکھائی دیتی ہے۔</p>
    

    </div>

    </div>

    <div id="footer">

      <h1>پڑھنے کا شکریہ</h1>

    </div>
    </div>
    </body>